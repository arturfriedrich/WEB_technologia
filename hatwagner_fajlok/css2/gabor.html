<!DOCTYPE html>
<html lang="hu-HU">
  <head>
    <title>Gábor Dénes</title>
    <meta charset="utf-8" />
    <style>
      article {
        max-width: 640px;
        margin: auto;
        text-align: justify;
        hyphens: auto;
      }
      div {
        height: 433px;
        background-image: url("gabor.jpeg");
        background-attachment: fixed;
        background-repeat: no-repeat;
        background-position: center top;
      }
      h1 {
        position: sticky;
        top: 0px;
        background-color: white;
        height: 30px;
      }
      h2 {
        position: sticky;
        top: 30px;
        background-color: white;
      }
      q {
        quotes: "\0201E" "\0201D";
      }
    </style>
  </head>
  <body>
    <article>
      <div title="Gábor Dénes"></div>
      <h1>Gábor Dénes</h1>
      <p>Gábor Dénes (Dennis Gabor, született Günszberg; Budapest, Terézváros, 1900. június 5. - London, 1979. február 9.) Nobel-díjas magyar fizikus, gépészmérnök, villamosmérnök, a holográfia feltalálója. </p>
      
      <h2>Élete</h2>
      <p>A Terézvárosban született, zsidó családban. Édesapja, Günszberg Bernát a Magyar Általános Kőszénbánya Részvénytársaságnál (MÁK Rt.) dolgozott, főkönyvelőként, majd cégvezetőként, végül igazgatóként, 1928-ig. Édesanyja Jakobovits Adél. A szülők 1899-ben kötöttek házasságot, s három gyermekük született: Dénes (1900), György (1901) és Endre (1903). Az apa 1902. március 8-án fiaival együtt engedélyt kapott, hogy családnevüket <q>Gábor</q>-ra változtassák.</p>
      <p>A Szemere utcai községi elemi népiskolába járt (1906-1910), a középiskolát a Budapesti V. ker. Markó utcai Magyar Királyi Állami Főreáliskolában (1910–1918) végezte. 1911. november 14-én kelt az Aeroplán körhinta szabadalmi leírása (a bejelentés napja: 1910. október 8.). 1918. március 6-án érettségizett. 1918. március 15-én behívták katonának, az észak-itáliai fegyverszünet után tért haza. Ehhez kapcsolódik olasz nyelvtanulása, amely negyedik nyelvismerete lett. Novemberben beiratkozott a Magyar királyi József nádor Műszaki és Gazdaságtudományi Egyetem gépészmérnöki osztályába. 1919. május 24-én áttért az evangélikus vallásra. 1920-tól Berlinben folytatta tanulmányait a charlottenburgi Technische Hochschule elektromérnöki karán. Itt rendszeresen látogatta a tudományegyetem előadásait, többek között Albert Einstein szemináriumát, mely Szilárd Leó kezdeményezésére jött létre, és aki az előadásokra meghívta Wigner Jenőt, Neumann Jánost és Gábor Dénest. Később a magyar baráti kör Polányi Mihállyal, Kösztler Artúrral bővült. 1921. június 24-én tette le első szigorlatát a Műegyetemen. 1924-ben mérnöki diplomát szerzett a berlini Humboldt Egyetemen.</p>
      <p>Az 1920-as években a nagyfeszültségű hálózatok üzemében fellépő tranziens jelenségek sok problémát okoztak, de a vizsgálatukhoz sem módszerek, sem eszközök nem álltak rendelkezésre. 1927-ben disszertációjában tranziens jelenségek rögzítése érdekében az oszcillográf érzékenységének növelését dolgozta ki. 1927-1932 között Siemensstadtban, a Siemens és Halske kutatólaboratóriumában, 1932-1933-ban pedig Erlangenben, a Siemens-Reiniger-Veifa nevű cégnél dolgozott. 1933-ban, a náci hatalomátvétel után elhagyta Németországot és hazatért Magyarországra. 1933-tól 1934-ig az Egyesült Izzó kutatólaboratóriumában a gázkisülés fizikájával foglalkozott. 1934-ben végleg letelepedett Angliában, brit állampolgár lett. 1934-től 1948-ig a British Thomson-Houston Társaság kutatólaboratóriumában dolgozott Rugbyben (Warwickshire).</p>
      <p>1936. augusztus 8-án feleségül vette Marjorie Louise Butlert, akivel haláláig harmonikus házasságban élt, gyermekük nem született. 1942. október 25-én Budapesten meghalt édesapja. 1946-ban édesanyja hozzá és testvéréhez Angliába költözött. 1947-ben itt találta fel a holográfiát, amiért később, 1971-ben fizikai Nobel-díjat kapott. A holográfia azonban 1960-ig, a lézer feltalálásáig nem terjedt el. 1949-1958 között az Imperial College-ban elektronikát adott elő. 1956-ban a Royal Society a tagjává választotta. 1958-tól 1967-ig az alkalmazott elektronfizika professzora volt az Imperial College-ban.</p>
      <p>Gábor Dénes az emberi kommunikációt és a hallást is tanulmányozta.</p>
      <p>1962-ben látogatott haza Magyarországra. 1967-ben nyugalomba vonult. 1968-ban részt vett a Római Klub alapításában. <q>A holografikus módszer feltalálásáért és a kifejlesztéséhez való hozzájárulásáért</q> 1971-ben megkapta a fizikai Nobel-díjat. 1974-ben súlyos agyvérzést szenvedett. 1979. február 9-én hunyt el Londonban.</p>
      
      <h2>Emlékezete</h2>
      <ul>
        <li>Nevét megörökíti a Gábor-érem (Gabor Medal).</li>
        <li>A <a href="http://www.gabordenes.hu/" target="_blank"><q>NOVOFER Alapítvány a Műszaki-Szellemi Alkotásért</q></a> 1989-ben hozta létre a Gábor Dénes-díjat, amelyet minden évben azoknak a - határainkon belül és azokon kívül élő - magyar természettudósoknak, mérnököknek, feltalálóknak, kutatóknak, oktatóknak adományoznak, akik kiemelkedő innovációval vagy kutatási eredménnyel, illetve a felsőfokú képzésben nyújtott teljesítményükkel járultak hozzá a magyar tudományos-műszaki haladáshoz, az ország fejlődéséhez.</li>
        <li>Nevét viseli a Gábor Dénes Főiskola, amelynek Magyarországon és a határon túl (Erdélyben, a Felvidéken) több nagyvárosban van campusa.</li>
        <li>Szegeden található a Gábor Dénes Gimnázium és Műszaki Szakközépiskola, amely minden évben megrendezi a Gábor Dénes Országos Számítástechnikai Emlékversenyt.</li>
        <li>Születésének 100. évfordulójára a Magyar Nemzeti Bank ezüst emlékpénzt adott ki.</li>
        <li>Egykori iskolája és lakóháza falán tábla őrzi emlékét.</li>
        <li>Debrecenben nevét viselte a Gábor Dénes Elektronikai Műszaki Szakközépiskola és Kollégium 1990 és 2014 között.</li>
        <li>A 72071 Gábor kisbolygó viseli a nevét.</li>
        <li>Az Imperial College-ban külön termet neveztek el róla, illetve fejszobra mellett Nobel-medálja is ki van állítva.</li>
        <li>2006-ban az angol tudományos és kulturális örökséget ápoló hatóság, az English Heritage, kék emléktáblát adományozott a londoni Kensington and Chelsea kerületben lévő Queens Gate utcában, a tudós egykori lakóházán.</li>
      </ul>
      
      <h2>Művei magyarul</h2>
      <ul>
        <li><em>Válogatott tanulmányok</em>; vál. Pócza Jenő, Ferenczi György, Fehér György, ford. Nagy Imre, utószó Szigeti György; Gondolat, Bp., 1976</li>
        <li><em>Tudományos, műszaki és társadalmi innovációk</em>; ford. Reich György, Szentgyörgyi Zsuzsa; Országos Műszaki Információs Központ és Könyvtár, Bp., 2000</li>
        <li><em>Találjuk fel a jövőt!</em>; ford. Búsné Pap Judit; Novofer Alapítvány a Műszaki-Szellemi Alkotásért, Bp., 2002</li>
        <li><em>Az érett társadalom</em>; ford. Búsné Pap Judit; Novofer Alapítvány a Műszaki-Szellemi Alkotásért, Bp., 2005</li>
      </ul>
    </article>
  </body>
</html>
