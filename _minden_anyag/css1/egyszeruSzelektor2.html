<!DOCTYPE html>
<html lang="hu-HU">
  <head>
    <title>Egyszerű szelektorok</title>
    <meta charset="utf-8" />
    <style>
      p { font-family: Garamond, "Times New Roman", Serif; }
      a { color: navy; }
      .forras {font-style: italic; }
      .bevezeto { font-weight: bold; }
    </style>
  </head>
  <body>
    <article>
      <header>
        <h1 style="font-family: Arial, Sans-Serif;">Ma van a magyar informatika születésnapja</h1>
        <p class="forras bevezeto">Forrás: <a href="https://njszt.hu/hu/news/2020-01-21/ma-van-magyar-informatika-szuletesnapja">NJSZT</a>, <time datetime="2020-01-21 00:00">2020. január 21.</time></p>
      </header>
      <p class="bevezeto">A magyarországi informatika kezdete a első elektronikus számítógép elkészültétől eredeztethető. A szobányi méretű M-3-at szovjet tervek alapján építették meg, a magyar szakembergárda pedig ezen kísérletezte ki, hogy miként lehet egy számítógépet a népgazdaság érdekeit szolgáló mérnöki-, és gazdasági számításokra felhasználni - például az  Erzsébet-híd statikai számításait ellenőrizték vele.</p>
      <p>A mintegy kétévnyi építést követően hivatalosan 1959. január 21-én átadott <a href="https://itf.njszt.hu/termek_hardware/m-3-szamitogep">M-3 számítógépre</a> a <a href="https://ajovomultja.hu/news/60-eves-az-elso-magyar-szamitogep">korabeli sajtóbeszámolóban</a> még számológépként hivatkoztak, mert a számítógép szó később honosodott meg a magyar nyelvben.</p>
      <p>Bár ún. nulladik generációs számítógépet már az M-3 előtt néhány évvel is építettek a Budapesti Műszaki Egyetemen, Kozma László MESz-1 nevű gépe még telefonközpontokban használatos elektromágneses relékből épült fel, az M-3-mal ellentétben még nem felelt meg a Neumann-elveknek, amelyek előírják, hogy egy számítógépnek teljes egészében elektronikus módon kell működnie, és egy belső tárban kell tárolnia a programutasításokat.</p>
      <p>A Magyar Tudományos Akadémia Kibernetikai Kutatócsoportjában megépített, első generációs M-3-ast tudományos számítások embernél gyorsabb végrehajtására tervezték. Noha a gép csupán másodpercenként 30 számítási műveletet tudott elvégezni (míg a mai gépek processzorai esetében már több tízezer millió utasítással számolhatunk másodpercenként), az M-3-ra írt programok révén így is számos gyakorlati feladatra használták fel. E gépen készült az épülő Erzsébet híd statikai számításaival kapcsolatos program, de például szállítási költségek optimalizálásához, részecskék vizsgálatához szükséges számításokat is végeztek vele.</p>
    </article>
  </body>
</html>
